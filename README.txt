Тема: 3D Survival Horror игра
Автор: Мартин Раловски и Веселин Русинов
Година: 2011
Резюме: 
Развитието на видео игрите постоянно бележи напредък. Започвайки през
50-те години на 20-ти век, видео игрите се усъвършенстват постоянно,
минавайки през класическите конзоли като Nintendo Family, Atari 2600 и
Sega Mega Drive със заглавия на игри като Mortal Kombat, Super Mario,
Street Fighter и Sonic, достигайки до конзоли като XBOX 360,
PlayStation 1/2/3, Wii, както и най-бързо развиващата се платформа за
игри - персоналният компютър.  Компютърните видео игри, в момента,
„изживяват“ своя Ренесанс, благодарение на бързото развитие на
хардуерните компоненти.  Техният напредък прави възможно достигането
на нови висини в компютърната графика, играене на игри на няколко
минитора с различни камери, както и на 3D монитори.  Точно този
напредък ни дава възможност да се насладим на игри като Call Of Duty
Modern Warfare 1 / 2, Left 4 Dead 1/ 2, Need For Speed Most Wanted,
Crysis, Half-Life 2, Sacred 2, Command & Conquer 3 и много други.  В
началото единственият жанр е бил аркадната игра, предлагаща уникално
изживяване за своето време. Постепенно развитието на игрите бележи
своя ръст и се появяват все повече и повече жанрове.  При появата си,
шахът, игран срещу машина, изпълва с възторг хората, докоснали се до
него. Игри като Tic-Tac-Toe (морски шах) , предназначени за определен
хардуер, са считани за основополагащи при видео игрите.  В днешно
време съществуват най-различни жанрове игри – симулатори, шутъри,
екшън, ужаси, ролеви, както и различни поджанрове.  Целта на
настоящата дипломна работа е да бъде създадена Rest In Peace (R.I.P.)
- триизмерна компютърна игра от трето лице от жанр сървайвал хорър, с
реалистична физика и възможност за игра в single и multiplayer в
локална мрежа, както и създаване на редактор на нива за изграждане и
подреждане на нивата в играта.
Бележки: поради физическия обем на приложението, кодът е игнориран за сега.
